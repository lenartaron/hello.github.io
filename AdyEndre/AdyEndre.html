<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="shortcut icon" type="image/png" href="../../../Projekt2023/image/icon.png">
    <link rel="stylesheet" href="https://maxcdn.bootstrapcdn.com/bootstrap/3.4.1/css/bootstrap.min.css">
    <link rel="stylesheet" href="adyendre.css">
    <script src="adyendre.js"></script>
    <link rel="stylesheet" href="../osszes.css">
    
    <title>Ady Endre</title>
</head>
<body>
  <div class="row">
    <div class="col-sm-2">
        <div id="konyvjelzo"></div><br>
        <div class="Alinkekert">
            <h3 id="oldal">Tartalom jegyzék</h3><br>
            <button><a href="#gyerekkora">Gyerekkora</a></button><br><br>
            <button><a href="#nagyvarad">A nagyváradi újságíró</a></button><br><br>
            <button><a href="#leda">Léda és Párizs</a></button><br><br>
            <button><a href="#ujidok">Az új idők új dalosa</a></button><br><br>
            <button><a href="#vitak">Viták középpontjában</a></button><br><br>
            <button><a href="#beerkezes">A „beérkezett” Ady</a></button><br><br>
            <button><a href="#csinszka">Háború és menedék</a></button><br><br>
            <button><a href="#munka">Költői munkássága</a></button><br><br>
            <ul>
                <li>
                    <button><a href="#ujversek">Új versek</a></button><br>
                </li><br><br>
                <li>
                    <button><a href="#affer">A duk-duk affér</a></button>
                </li>
            </ul>
        </div>    
    </div>
  
  <div class="col-sm-8" id="szoveg">
    <img src="https://encrypted-tbn0.gstatic.com/images?q=tbn:ANd9GcTWGq4bkQs4FE4VVK17V4HVxAU2vZFvfLOgZw&usqp=CAU" title="Ady Endre" style="float: right;">
    <h1>Ady Endre</h1>
    <p>Diósadi Ady Endre, születési nevén: Ady András Endre a huszadik század egyik legjelentősebb magyar költője.
       A <i>Nyugat</i> előtt és a <i>Nyugat</i>tal együtt Ady jelentette a századfordulón a totális lázadást 
       irodalmunkban; ám ő nemcsak az irodalomban, hanem a magyar glóbuszon is felfordulást akart és hirdetett.
       Ízig-vérig újságíró volt, de Heine-i ambícióval és Nietzsche-i küldetéstudattal. Személyisége mélyen 
       megosztotta kortársait, híveit és ellenfeleit egyaránt. A tízes évek fiatal nemzedékének épp úgy anyanyelve
       volt Ady költészete, mint az 1960-as, 1970-es évek ifjúságának József Attiláé. A Monarchia más nemzetiségű
       írói szemében is vitathatatlan tekintély volt, ami nem kis dolog ebben a nemzetiségi ellentétektől 
       sújtott térségben.</p>

    <h3 id="gyerekkora">Gyerekkora</h3>
    <p>Erdély északi részén, a Szilágyságban született, Érmindszenten, amelyet ma Adyfalvának neveznek. Öntudatos, 
      kálvinista kisnemesi családból származik, amely eredetét hét évszázadra vezette vissza. De Ady családja már 
      teljesen elszegényedett, s rangját a fiak hivatali pályafutása útján remélte visszanyerni.</p>
    <p>Az apa, Ady Lőrinc, paraszti sorban élt, szívós gazdálkodással próbálta megszilárdítani anyagi helyzetüket; az 
      anya, a papleány Pásztor Mária, féltő szeretettel gondoskodott két fiúgyermekük neveléséről. Mindkettőt 
      gimnáziumba, főiskolára járatták, különösen az elsőszülött Endrével voltak nagy terveik. Becsvágyó család, 
      amely mintha egyszerre fogadná el s vonná kétségbe a fennálló hierarchia értékrendjét: általa akar felemelkedni,
      de nemességét régibbnek tudja azokénál, akik az országot uralják. A kisúri öntudat fontos családi útravalója 
      Adynak, s meghatározó szerepet játszott politikai és művészi magatartásának kialakításában.</p>
    <p>Középiskolai tanulmányait a nagykárolyi piarista gimnáziumban és a zilahi református kollégiumban végezte. 
      Zilahon írja első verseit, prózai kísérleteit, Kossuth-ódája meg is jelenik a helyi lapban. Érettségi után a 
      debreceni jogakadémiára iratkozott be, de nem fejezte be jogi tanulmányait. 1899 áprilisában a függetlenségi 
      párti <i>Debrecen</i> című lap munkatársa lett. Itt jelentette meg első verseskötetét, <i>Versek</i> címmel 1899 
      júniusában. A nagy példaképnek, Csokonainak tulajdonított <i>„garabonciás”</i>, bohém élet vonzotta, s ehhez az 
      újságíró pálya igencsak alkalmasnak mutatkozott. Csakhamar szűkösnek érezte Debrecent, a <i>„Maradandóság városát”</i>,
      ahogy később nevezte. Nagyváradra szerződött, a szabadelvű párti <i>Szabadság</i>hoz. Ekkor döntötte el végképp 
      (a család tiltakozása ellenére), hogy szakít a jogi pályával, és újságíró, író lesz.</p>
    
    <h3 id="nagyvarad">A nagyváradi újságíró</h3>
    <p>Nagyváradot már igazi városnak látta. Vérbeli hírlapírók és szerkesztők közé került, friss szellemű, tájékozott, 
      de a körülmények szorításában kibontakozni képtelen tehetségek és féltehetségek társaságába. Sokat tanult új 
      barátaitól, mindenekelőtt a Párizst megjárt, művelt, radikálisan antifeudális szemléletű. Könyvek helyett 
      túlnyomórészt emberektől szerezte széles körű ismereteit. És az újságokból: szokásává vált, hogy a fontosabb 
      lapokat naponta végigolvassa. Kiváló érzékkel, ösztönösen rátalált a hiteles hírforrásra; gyorsan és biztonsággal
      tájékozódott a kor politikai erőviszonyaiban.</p>
      <p>A századelőn újságírónak lenni hivatást és életmódot jelentett. Ezzel függ össze, hogy verseit is, miként a 
        cikkeit, könyörtelen pontossággal szállította a napilapok és folyóiratok számára, tehát nem fordított valami 
        sok időt érlelésükre; valamint az is, hogy költőként elsősorban <i>„emberi dokumentumokat”</i> kívánt adni, nem 
        hitt semmiféle elefántcsonttoronyban, s állandó aggodalommal figyelte: mit szól verseihez a publikum; végül 
        pedig, hogy belemerülve a napi politikába, némelyik verse úgy hangzik, mintha vezércikk volna.</p>
      <p>Már családi hagyománya és neveltetése, a kuruc idők emlékét őrző, szabadságszerető környezet is az ellenzék 
        soraiba állította Adyt. Még inkább odavitte temperamentuma; a tekintélytiszteletet csak önmagát illetően tűrte,
        akkor volt igazán elemében, ha ellentmondhatott. Nagyvárad kitágította látókörét, bevonta őt az országos 
        politika küzdelmeibe, és megismertette vele az új idők új tanait, a polgári radikalizmus és a szocializmus
        eszméit. Élesen támadta a magyar feudalizmust konzerváló erőket. Publicisztikája jelentősebb ezekben az
        években, mint költészete.</p>
      <p>1903 szeptemberében jelenik meg új verseskötete, a <i>Még egyszer</i>, amely majdnem olyan visszhangtalan 
        marad, mint a korábbi kötet. Pedig néhány vers már előlegezi a későbbi Adyt, jelzi az újfajta, 
        megbotránkoztatásul hirdetett női eszményt, erkölcsi magaslatra helyezi a perdita-szerelmet. 
        Ennek az eszménynek jegyében éli Ady az életét is, egy futó kapcsolatának következményét, vérbaját
        úgy tekinti később már, mint a zseniális embert az átlagostól megkülönböztető kiváltságot.</p>

      <h3 id="leda">Léda és Párizs</h3>
      <p>Valóban a megváltást hozta el számára, hogy találkozott a romantikusan elképzelt, nagy szerelemmel. 1903 
        augusztusában megismerkedett Diósy Ödön, a Váradra hazalátogató Brüll Adéllal, akit utóbb Lédának nevez 
        verseiben. Találkozásuk fordulópontot jelent Ady életében és művészi pályáján. Célt ad elvágyódásának, 
        nagy álmú terveinek. Imádatát szinte rákényszerítette az asszonyra, 1904 februárjában utána utazott 
        Párizsba. A Léda-szerelem érzelmi földrengése és a <i>„szép ámulások szent városá”</i>-val való ismerkedés 
        fölszabadította költői tehetségét.</p>
      <p>1904 és 1911 között hétszer járt Párizsban, hosszabb-rövidebb ideig tartózkodott ott. Budapestet megkerülve 
        érkezett oda; a magyar fővárost nem szerette, ha Pesten él, félreeső szállodákban lakik, később már színházba 
        és kávéházba sem igen jár. Párizsban sem keresi a művészkörök ismeretségét, a társasági életet Léda sem kedveli.</p>
  
      <h3 id="ujidok">Az új idők új dalosa</h3>
      <p>Csaknem egy évig tart első francia útja. A „Fény városa” elmélyíti politikai és művészeti ismereteit, 
        immár polgári radikális álláspontot foglal el. Mire hazaérkezik, az 1905-ös választás megbuktatja a kormányon 
        lévő Szabadelvű Pártot. Ady a liberális szellemű <i>Budapesti Napló</i> munkatársa lesz, másfél év alatt csaknem 
        ötszáz jelzett cikke jelenik meg a lapban. Ekkor itt publikálja legtöbb versét is; a főszerkesztő Vészi József 
        egyik első felfedezője Ady költészetének. Miután az uralkodó nem hajlandó a választáson győztes ellenzéki 
        koalíciót kormányalakítással megbízni, és inkább hivatalnok-, illetve a korabeli gúnyos elnevezéssel 
        „darabontkormányt” nevez ki, a <i>Budapesti Napló</i> ennek lesz félhivatalos lapja, Vészi sajtófőnök, Ady 
        pedig a sajtóiroda tagja. Úgy látja, hogy az ellenzéki koalíció valójában a liberális elveket és erőket 
        támadja, függetlenségi programja pedig demagóg. Magyarország - vagy ahogy az Ismeretlen <i>Korvin-kódex 
        margójára</i> című nagy, összefoglaló cikkében oly találóan nevezte: az álmaiban Kelet és Nyugat két partja 
        között hánykódó <i>„Komp-ország”</i> fejlődése vagy visszasüllyedése a tét.</p>
      <p>Ekkor került személyes kapcsolatba Jászi Oszkárral és a <i>Huszadik Század</i> körével, melynek hatása 
        Nagyvárad óta számottevő Ady nézeteinek alakulásában. A századelő progresszív nemzedékének, a „második magyar 
        reformnemzedék”-nek elsőként a <i>Huszadik Század</i> adott fórumot.</p>
      <p>1906 februárjában jelenik meg a harmadik és egyben az első „igazi” Ady-kötet, az <i>Új versek</i>. Ehhez 
        szokás kötni a modern magyar költészet születését. Valójában a következő verseskötet, az 1907 decemberében 
        megjelenő <i>Vér és arany</i> győzte meg végképp a kicsi, de lelkes progresszív tábort, hogy megérkezett Ady 
        Endre személyében az új idők új dalosa.</p>
      <p>Amikor 1906 áprilisában megbukik a darabontkormány és a koalíció kerül hatalomra, hajsza indul a volt 
        darabontok ellen, s Ady feldúltan menekül Párizsba az <i>„úri földrengés”</i>, a dzsentri-had bosszúja elől. 
        Párizsból is a magyar politikai és irodalmi élet fejleményeit kíséri aggódó vagy éppen ujjongó figyelemmel, s 
        válaszol szinte minden otthonról jött híradásra.</p>

      <h3 id="vitak">Viták középpontjában</h3>
      <p>Anyagi helyzete 1907 végén megrendül: megválni kényszerül a <i>Budapesti Napló</i>tól, annak irányváltása 
        miatt, s hiába ajánlkozik fel <i>A Hétnek</i>, a benne költői vetélytársat látó szerkesztő, Kiss József nem 
        látja szívesen.</p>
      <p>1908 januárjában indul a <i>Nyugat</i>. Haláláig főmunkatársa a folyóiratnak, amely 1912-től szerkesztőként is
         feltünteti nevét. 1908 tavaszán Nagyváradon részt vesz <i>A Holnap</i> nevű irodalmi társaság megalapításában,
         amely hét költő verseiből antológiát jelentet meg szeptemberben. A versgyűjtemény felér egy hadüzenettel, s a 
         konzervatív irodalmi fórumok kíméletlen támadását váltja ki.</p>
      <p>Szabolcska Mihály a <i>Budapesti Hírlap</i>ban verssel tiltakozott <i>A Holnap</i> erotikája ellen. A 
        <i>Budapesti Hírlap</i> befolyásos főszerkesztője, Rákosi Jenő pedig <i>A Tisza-parton</i> című Ady-verset 
        „hazafiatlansága” miatt támadta. Nemcsak az ellenfelek értetlensége bántja Adyt, hanem a szövetséges 
        társaké is. Ignotus a <i>Magyar Hírlap</i>ban és a <i>Nyugat</i>ban úgy vette védelmébe költészetét, hogy nem 
        tartja fontosnak: megértik-e vagy sem.</p>
      <p>Büszkeségét sérti, hogy ><i>A Holnap</i> többi pályakezdő költőjével együtt emlegetik az ő költői forradalmát. 
        <i>A magyar Pimodán</i> egyik folytatásában hangot ad félelmének, hogy mint faltörő kost használják ki őt 
        mások. Elégedetlen a <i>Nyugat</i> szerkesztőinek kompromisszumos törekvéseivel is. Mindez magyarázza, de nem 
        teszi menthetővé, hogy a konzervatív <i>Új Idők</i> 1908. november 15-i számában <i>A duk-duk affér</i> címmel 
        gúnyos-epés cikket jelentet meg, amelyben közvetlenül Hatvany Lajost és Ignotust közeli barátait, híveit, 
        közvetve pedig saját táborát támadja meg.</p>
      <p>1909 januárjában újabb vita indul Ady körül, ezúttal a szociáldemokrata <i>Népszavá</i>ban. Csizmadia Sándor, 
        a magyar szocialista munkáslíra egyik megteremtője, tiltakozik Adynak a lapban való szerepeltetése ellen: 
        <i>„polgári nyafogásként”</i>, <i>„tébolydaköltészetként”</i> utasítja ki a munkásság fórumáról. Csizmadia 
        kirohanását fölényesen visszaveri ugyan a <i>Népszava</i> irodalmi szerkesztője, de a szerkesztőség megosztott és 
        tanácstalan, s még hetekig vitáznak azon, hogy a modern költészet távol áll-e vagy sem a munkásság lelkivilágától. 
        Ady Párizsból válaszol a prófétai gesztussal, szerelmi vallomásként megírt, <i>Küldöm a frigy-ládát</i> című 
        verssel. Az, hogy ismételten viták középpontjában áll, még inkább megerősítette a kortársakban azt a vélekedést: 
        Ady totális lázadó, aki kedvét leli a normák fölforgatásában.</p>      
      
      <h3 id="beerkezes">A „beérkezett” Ady</h3>
      <p>Alighanem a <i>Nyugat</i> a legjelentékenyebb folyóirat a magyar irodalom történetében. Arculatát 
      mindenekelőtt szerkesztője, Osvát Ernő alakította ki, aki kizárólag a művészi színvonalat tartotta szem előtt. 
      Ady nemcsak első munkatársa volt a lapnak, hanem példaképe, lobogója és reklámja is. 1909. június 1-én a <i>Nyugat</i>
      külön Ady-számot jelentetett meg, benne Ady önéletrajzával. Ám az ő vezér szerepét korántsem mindenki fogadta el, 
      s Ady ambícióját sem elégítette ki a politikától magát tudatosan távol tartó <i>Nyugat</i>. Ezért más lapokba is 
      szívesen dolgozott: 1910-től a szabadkőműves <i>Világ</i>, 1912-ben átmenetileg a Népszava munkatársa.</p>
      <p>Ady a magyar kormánypártok nacionalista politikáját élesen támadta, ugyanakkor kifogásolta a szociáldemokraták 
        antinacionalizmusát is, s miközben polgári Magyarországot hirdetett, a magyarországi polgárságot úton-útfélen 
        gyalázta. Ellentmondásos politikai pozíciója mindenekelőtt abból következett, hogy mélyen megélte a magyar 
        megkésettség valamennyi traumáját, ugyanakkor az áhított nyugati modell árnyoldalaival is tökéletesen tisztában
        volt. Elvbarátjához, Jászi Oszkárhoz hasonlóan elégedetlen volt a magyar polgárosodás ütemével, ám a 
        finánctőke mohósága, profitéhsége fellháborította. Különutas álláspontjukkal teljesen egyedül voltak a 
        korabeli magyar politikai palettán.</p>
      <p>Az 1900-as évek vége, tízes évek eleje ismétlődő remények és kiábrándulások közepette telt el. 1909-től Ady 
        egyre gyakrabban szorul szanatóriumi ápolásra, hogy rendbe hozzák kimerült idegeit és legyöngült fizikumát. A 
        szertelen életmód, a narkotikumok és kicsapongások felőrlik erejét. S megviselik az állandó izgalmak is: Tisza 
        István diktatórikus intézkedései, az ismétlődő hajszák, gyakori pénzgondok. Részben a saját képére rajzolja meg
        a nagy költőelőd alakját <i>Petőfi nem alkuszik</i> című tanulmányában, melyet mintegy jóvátételül írt 
        <i>A forradalmár Petőfi</i> című versgyűjtemény elé hevenyészve készített méltatlan bevezetőjéért: <i>„Az a 
          lekicsinyelt ifjú ember, az a Petőfi Sándor, az a zenebonás népköltő, tízmillió embernél tisztábban látott, 
          jobban látott. Persze, hogy az ember századok számára lehessen bölcs, okos, ahhoz nagyon ugrifülesnek, 
          csacsinak, rajongónak, szeleburdinak, megbízhatatlannak kell lennie.”</i></p>
      <p>Amikor csak történik valami, nyomban föltámad Ady forradalmas hangja. 1911-1912 a politikai ellentétek 
        kiéleződésének évei. 1911-ben meggyilkolják Áchim Andrást, akivel Ady személyes barátságban volt. A kormányon 
        lévő Nemzeti Munkapárt Tisza István gróf vezetésével, diktatórikus rendszabályok bevezetését szorgalmazza, ez a
        parlamenti ellenzék tiltakozását és a pesti munkásság tüntetését váltja ki. E feszült légkörben írja meg Ady
        a harc vállalására biztató <i>A Tűz csiholója</i> című versét, amely a <i>Népszava</i> 1912. május 1-i 
        számában jelenik meg. Május 22-én Tisza Istvánt megválasztják a képviselőház elnökének, hogy letörje az 
        ellenállást. Másnap százezres tömeg tüntet a Parlament előtti téren, barikádokat emelnek, s összetűzésekre 
        kerül sor. Hasonló méretű megmozdulásra korábban nem volt példa. Sokan várják ekkor a forradalom közeli 
        kirobbanását, Ady is. <i>Rohanunk a forradalomba</i>, hirdeti egyik versének már a címe is. Tisza erőszakos 
        intézkedései ellenére bizakodó, sőt ettől épp a politikai helyzet továbbéleződését reméli. Június 9-én 
        jelenik meg a vers, két nappal azután, hogy Tisza István ellen sikertelen merényletet követtek el.</p>

      <h3 id="csinszka">Háború és menedék: a Csinszka-szerelem</h3>
      <p>Magánélete is válságba jut. A Léda-szerelem mind terhesebb, már úgy érkezik meg hozá, mint aki a 
        <i>„poklok fenekére szállott”</i>. Kapcsolatuk romlását sietteti, hogy Léda fokozatosan elveszti fölényét 
        Adyval szemben, s most már kétségbeesetten kapaszkodik szerelmébe, szemrehányásaival, örökös féltékenységével 
        zaklatja. Ady évekig halogatja a döntést, majd 1912 áprilisában egy újabb heves összecsapás után szakít Lédával.
        Két verssel is búcsúzik tőle: egy elégikus, tűnődő, fájdalmas vallomással (<i>Valaki útravált belőlünk</i>) és 
        egy patetikusan átkozódó, kegyetlen leszámolással (<i>Elbocsátó, szép üzenet</i>).</p>
      <p>A hirtelen szabad emberré vált költő körül rajzanak a nők. Úgy érzi, ideje lenne már megállapodni. Több 
        meghiúsult házassági terv után Ady 1914 áprilisában meglátogatja Csucsán a kastély fiatal, romantikus, 
        egzaltált kisasszonyát, Boncza Bertát, akivel 1911 óta leveleznek. A lány előtt George Sand és Szendrey 
        Júlia példája lebeg, irodalmi halhatatlanságra áhítozik. A költő új nevet „adományoz” neki: önmagát tréfásan 
        Csacsinszkynak, Bertukát Csacsinszkának nevezi, s ez utóbbiból lesz a Csinszka.</p>
      <p>Június 26-án Adyt kétségek gyötrik: harminchét évével, „rongyolt” egészségével szabad-e a húszéves Csinszkát 
        magához kötnie? Megkéri a lány kezét apjától. Az egyre aggasztóbb politikai helyzet, a háború sokasodó előjelei 
        növelik házasulási vágyát. Június végén Nagyváradon éri a hír Ferenc Ferdinánd meggyilkolásáról. Válságos 
        időszak következik a költő életében. Akkor kevesen mérték fel úgy, mint Ady, hogy világkatasztrófa készül.</p>
      <p>A költő fájdalmát még fokozza, hogy egyedül marad, legközelebbi harcostársai sem osztják félelmeit. Boncza 
        Miklós megtagadja apai beleegyezését, s Ady most már dacból is a nősülés mellett dönt. Hosszas utánjárással 
        megkapják az árvaszéki engedélyt, és 1915 márciusában megtartják az esküvőt. Jóllehet súlyosan beteg ember, 
        ismételten katonai sorozással zaklatják, sőt egy alkalommal be is kell vonulnia, csak a laktanyában kapja meg 
        fölmentését. A soviniszta sajtó útszéli hangon támadja.</p>
      <p>Iszonyú megpróbáltatást jelent Ady számára az Erdély elleni román támadás 1916 augusztusában. 1917 elején Boncza 
        Miklós meghal, s Adyék szeptemberben Budapestre költöznek. A költő korábbi elszigeteltsége oldódik. Az elhúzódó 
        háború terhei, a Monarchia tehetetlen hadvezetése és a növekvő német befolyás veszélye szinte az egész 
        értelmiséget kiábrándítja. Adynak 1914 óta nem jelent meg verseskönyve, most Hatvany Lajos biztatására és az ő 
        támogatásával újabb verseinek válogatott gyűjteményét készíti elő. <i>A halottak élén</i> 1918 augusztusában 
        jelenik meg. Az őszirózsás forradalom Budapesten éri. Már halálos beteg, amikor utolsó versét a <i>Üdvözlet a győzőnek</i>et
        írja. A Nemzeti Tanács küldöttsége lakásán keresi fel, és köszönti benne a „forradalom viharmadarát”. A haladó 
        írók új szervezetének, a Vörösmarty Akadémiának alakuló ülésére még elmegy, elnökké választják, de ünnepi 
        megnyitóját nem képes elmondani. 1919. január 27-én reggel meghal. A nemzet halottjaként temetik el.</p>
      

      <h2 id="munka">Költői munkássága</h2>
      <h3 id="ujversek"><a href="https://www.arcanum.com/hu/online-kiadvanyok/Verstar-verstar-otven-kolto-osszes-verse-2/ady-endre-13441/uj-versek-13446/">
        Új versek</a></h3>
      <p>Ady Endre költészetében az áttörést az 1906-os <i>Új versek</i> jelentette. Ettől a kötettől számítjuk a 
        modern magyar költészet kezdetét. Az <i>Új versek</i> darabjai meghökkentően másképpen és másról szóltak, 
        mint amihez a közönség hozzászokott. Rendkívüli hatását mutatja, hogy a magyar irodalomban először az olvasókat
        nem az osztotta két táborba, tetszenek-e a benne közölt versek vagy sem, hanem, hogy megértették-e őket. 
        Az új versnyelv legfontosabb jellemzői a felfokozott képszerűség, a szecesszió, szimbolikus-allegorikus 
        kifejezésmód és nem egyezményes nyelvi környezetbe helyezett fogalmi, valamint képi vonatkozások voltak. E 
        versnyelvet a közönség nagy része zavarba ejtő olvasói tapasztalatnak, áttörhetetlen falnak érzékelte. 
        Jellegzetes témái (szerelem, környezet, élet, halál, pénz) továbbosztódnak, gazdagodnak (forradalmiság, 
        istenkeresés, kuruc versek) a későbbi kötetekben.</p>
      
      <p>A kötet négy részre osztható fel:</p>
      <ol>
        <li>Léda asszony zsoltárai (szerelmes versek)</li>
        <li>Magyar ugaron (magyar valóság bemutatása)</li>
        <li>A daloló Párizs (a magyar ellentét bemutatása)</li>
        <li>Szűz Ormok vándora (eddig nem említett témák)</li>
      </ol>

      <p>A kötetet a „Góg és Magóg fia vagyok én…” kezdetű, dőlt betűvel is kiemelt, cím nélküli vers nyitja. Ars 
        poeticus vers: programot ad, és egy sajátos költői magatartást állít előtérbe. Beszélője egyszerre vallja 
        magát az ősi, Keletről hozott értékek örökösének és a Nyugatra tekintő új költészet megteremtőjének, a 
        magyarsághoz tartozónak és az ország elmaradottsága ellen lázadónak, küldetéses embernek. A lírai én ilyesfajta
        megformálása hasonló a romantikus váteszköltő szerepéhez. A vers legfontosabb belső szervezőelve az ellentét. 
        A költői én magatartását egyszerre jellemzi a lemondás, a reménytelenség és az űzöttség érzete, valamint az 
        eltökélt dac és küzdésvágy.</p>

      <h3 id="affer"><a href="https://www.arcanum.com/hu/online-kiadvanyok/AdyProza-ady-prozaja-1/9-kotet-6577/cikkek-tanulmanyok-feljegyzesek-1908-januardecember-682B/173-a-duk-duk-affer-6C62/">
        A duk-duk affér</a></h3>
      <p>Ady Herczeg lapjához, az <i>Új Idők</i>höz szerződött, és itt jelentette meg 1908 novemberében a 
        holnaposokkal való közösségvállalást megtagadó, saját önállóságát hangsúlyozó cikkét <i>A duk-duk affér</i> címmel. 
        Követői, hívei természetesen hatalmas felháborodással fogadták Ady szavait, nemcsak a holnaposok, hanem a <i>Nyugat</i>
        gárdája is: : Hatvany, Ignotus, Fenyő Miksa. Mint Hatvany írja, bár továbbra is Ady barátja maradt, s mindenben 
        támogatta őt, voltaképp csak Ady halálos ágyánál tudta végleg megbocsátani az árulást.</p>
      <p> Ady, ha nem is az első volt, aki szakított a hagyománnyal, de az első, aki utat tört egy új, modern stílusnak.
         Bár szívesen tetszelgett a magányos, meg nem értett forradalmár szerepében, a valóságban költőtársai támogatták 
         őt és sokan utánozták verseit. Maga Ady nem kedvelte az utánzókat, és A duk-duk affér című írásában őket 
         gúnyolta ki.</p>

  </div>
  <div class="col-sm-2">
    <div  id="lista"></div>
            <div class="Alinkekert">
                <button><a href="../../projekt2023/Fooldal.html">Vissza a főoldalra</a></button><br><br>
                <button><a href="../JozsefAttila/Jozsefattila.html">József Attila</a></button><br><br>
                <button><a href="../AranyJanos/Aranyjanos.html">Arany János</a></button><br><br>
                <button><a href="../PetofiSandor/Petofisandor.html">Petőfi Sándor</a></button><br><br>
                </div>
        </div>
  </div>
  <div class="menu-mobile">
    <div class="title"><img src="https://cdn.icon-icons.com/icons2/1883/PNG/512/caretsymbol_120671.png" class="arrow"></div>
    <div class="col-sm-4"></div>
    <div class="col-sm-4">
    <ul class="nav">
        <li class="elmegy" id="feliratkozas"><a href="../Feliratkozo/feliratkozas.html" id="feliratkozaszoveg"><i class="ti-dashboard menu-icon mr-2 fa-lg menu-icon-color active-nav db-iconmd"></i>Ha fel akarsz iratkozni az oldalra katt ide</a></li>
    </ul>
  </div></div>
  <div class="col-sm-4"></div>
</body>
</html>